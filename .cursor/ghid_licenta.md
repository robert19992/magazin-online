GHID PENTRU PREGĂTIREA ȘI DESFĂȘURAREA EXAMENULUI DE LICENȚĂ/DISERTAȚIE
SESIUNEA IUNIE-IULIE 2025
destinat absolvenților Facultății de Informatică din cadrul UTM
1. Desfășurarea examenelor de finalizare a studiilor universitare de licență și masterat ......... 2
2. Elaborarea lucrării de licență/disertație .................................................................................... 3
3. Susținerea lucrării de licență/disertație ...................................................................................... 6
ANEXE .................................................................................................................................................. 6
2
1. Desfășurarea examenelor de finalizare a studiilor universitare de licență și masterat
La Facultatea de Informatică din cadrul Universității Titu Maiorescu (U.T.M.) ciclul I de studii universitare de licență se finalizează cu examen de licență, iar ciclul II de studii universitare de masterat se finalizează cu examen de disertație.
Examenul de licență constă din două probe, după cum urmează:
a) proba 1: Evaluarea cunoștințelor fundamentale și de specialitate;
b) proba 2: Prezentarea și susținerea lucrării de licență.
Examenul de disertație constă dintr-o singură probă și anume Prezentarea și susținerea lucrării de disertație.
Proba de evaluare a cunoștințelor fundamentale și de specialitate la Facultatea de Informatică se va desfășura sub forma unei lucrări scrise – subiecte de tip grilă. Conform tematicii și bibliografiei afișate la avizier și pe site-ul facultății, întrebările de examen vor fi din următoarele discipline, grupate pe module:
•
Modulul 1. Fundamentele programării, Programare în Python, Programare orientată pe obiecte (C++), Metode avansate de programare (Java), Tehnici avansate de programare și Algoritmi și structuri de date
•
Modulul 2. Baze de date și Sisteme de gestiune a bazelor de date
•
Modulul 3. Sisteme de operare, Rețele de calculatoare, Administrarea rețelelor de calculatoare și Criptografie
•
Modulul 4. Tehnologii WEB, Comerț electronic, Cloud Computing și Inovare și transformare digitală.
În vederea pregătirii candidaților pentru această probă, se vor pune la dispoziția acestora modele de întrebări din fiecare modul, nu mai târziu de începutul semestrului al II-lea al anului universitar 2024-2025. Aceste modele vor conține, atât întrebările și variantele de răspuns, cât și răspunsurile corecte, evidențiate distinct.
Media de promovare a examenului de finalizare a studiilor de licență, respectiv de masterat este de minimum 6,00.
În cazul examenului de licență care constă din două probe, la fiecare probă nota de promovare trebuie să fie cel puțin 5,00. Proba 1 este eliminatorie. În cazul nepromovării probei 2, examenul va fi repetat integral într-o sesiune ulterioară, cu plata de către candidat a taxei de înscriere la examen.
3
2. Elaborarea lucrării de licență/disertație
Lucrarea de licență este o lucrare scrisă cu caracter aplicativ, realizată de absolvent sub îndrumarea unui cadru didactic, pe baza unui plan prestabilit (conform cu Anexa nr. 1). Lucrarea prezintă cadrul teoretic necesar rezolvării unei probleme specifice domeniului informatic și propune metode software de proiectare, realizare și dezvoltare a soluției acestei probleme. Lucrarea de licență trebuie să conțină, în mod obligatoriu, o aplicație/un produs software realizat pentru tematica respectivă. Un capitol separat din lucrare va descrie aplicația software realizată de către student.
Lucrarea de disertație este o lucrare scrisă pe care masterandul o realizează sub îndrumarea unui cadru didactic (conform cu Anexa nr. 1) și o va susține în fața comisiei în vederea obținerii diplomei de master în specializarea pe care a urmat-o. Lucrarea de disertație este o lucrare cu caracter științific care trebuie să conțină rezultate ale propriilor cercetări în domeniul temei alese. Lucrarea trebuie să conțină, în mod obligatoriu, o aplicație/un produs software, realizat pentru tematica respectivă. Un capitol separat din lucrare va descrie aplicația software realizată de către student.
Tema lucrării de licență/disertație se alege din temele propuse de cadrele didactice și afișate la avizier și pe site-ul facultății. Studenții/masteranzii pot face propuneri de teme pe care le prezintă mai întâi unui cadru didactic, posibil îndrumător al lucrării. Temele propuse de studenți/masteranzi sunt analizate și aprobate de către Consiliul Departamentului de Informatică.
Alegerea temei lucrării de licență/disertație se va face până la data de 15 noiembrie 2024 prin completarea unei cereri tip (Anexa nr. 4/Anexa nr. 5) în care se precizează titlul temei și profesorul coordonator. Cererea, avizată și semnată de către cadrul didactic îndrumător, se încarcă într-un formular special, care se găsește pe platforma MS Teams, echipa anului, canalul General si are titlul Formular de inregistrare a temei de licenta/disertatie - an univ 2024-2025.
Lista temelor repartizate pe studenți/ masteranzi și cadre didactice este analizată de către Consiliul Departamentului și devine definitivă după ce este aprobată de Consiliul Departamentului de Informatică.
Titlul lucrării poate fi modificat cel mult o dată, cu acordul profesorului coordonator, prin completarea unei alte cereri tip, dar nu mai târziu de 19 ianuarie 2025.
Studentul/masterandul are obligația să fie receptiv la cerințele profesorului, să urmeze îndeaproape indicațiile profesorului coordonator, să tina permanent legătura cu cadrul
4
didactic coordonator, să prezinte conducătorului științific, la termenele stabilite, rezultatele documentării precum și părțile elaborate din lucrare, să prezinte lucrarea de licență/disertație conducătorului științific pentru ca acesta să aibă posibilitatea să facă ultimele observații.
Coordonarea lucrării de licență/ disertație obligă cadrul didactic să consilieze studentul/absolventul, să stabilească bibliografia care urmează a fi consultată de către absolvent, să facă observații și sugestii de completare sau rescriere a lucrării și a părții aplicative, să indice direcții de cercetare și investigație, să verifice periodic stadiul îndeplinirii activităților din Fișa de evidență a lucrării (Anexa nr. 1), să analizeze forma finală a lucrării și să întocmească Referatul de apreciere a lucrării (Anexa nr. 2).
Studentul/masterandul va întocmi un plan al lucrării, sub îndrumarea cadrului didactic, până la data de 12 ianuarie 2025.
După stabilirea planului lucrării de licență/ disertație, îndrumătorul împreună cu studentul/masterandul întocmesc un calendar al elaborării lucrării de licență/disertație care să cuprindă activitățile necesare realizării părților componente ale lucrării scrise și ale aplicației software, precum și termenele la care acestea să fie finalizate. Aceste termene se trec în Fișa de evidență a lucrării (Anexa nr 1).
Neîndeplinirea termenelor stabilite de comun acord poate duce la respingerea lucrării de către coordonatorul științific. Studentul/absolventul, respectiv masterandul, va trebui să aibă cel puțin trei întâlniri cu profesorul coordonator în vederea finalizării lucrării.
Candidatul la examenul de licență trebuie să predea profesorului coordonator un exemplar al lucrării scrise în format electronic, precum și aplicația practică, pentru a fi evaluată, până la data de 21 mai 2025.
Candidatul la examenul de disertație trebuie să predea profesorului coordonator un exemplar al lucrării scrise în format electronic, precum și aplicația practică, pentru a fi evaluată, până la data de 04 iunie 2025.
Prezentarea exactă a pașilor ce trebuie urmați cu privire la predarea lucrării de licență/disertație și a celorlalte documente în format electronic urmează să fie detaliată în Metodologia pentru organizarea și desfășurarea examenelor de finalizare a studiilor din cadrul Facultății de Informatică pentru anul universitar 2024-2025.
Structura lucrării de licență/disertație: Lucrarea de licență/disertație este structurată pe capitole și include următoarele elemente obligatorii:
a)
Pagina de titlu – conform cu Anexa nr. 3;
b)
Referatul de apreciere a lucrării întocmit de către cadrul didactic coordonator– conform cu Anexa nr. 2;
5
c)
Cuprins – va conține titlurile și paginile de început al capitolelor și subcapitolelor;
d)
Introducere – va conține prezentarea generală a temei, motivația alegerii temei, gradul de noutate al temei, prezentarea pe scurt a structurii lucrării de licență/disertație și sublinierea contribuției personale a absolventului (2-3 pagini);
e)
Capitole - vor conține atât abordarea teoretică a temei cât și prezentarea aplicației practice și a tehnicilor de programare folosite pentru realizarea aplicației. Capitolele, în număr de 3-5, se vor numerota crescător și pot conține subcapitole, numerotate, de asemenea, crescător. Se vor include capturi de ecran rezultate ca urmare a rulării aplicației, secvențe de cod, figuri și tabele;
Un capitol separat din lucrare va descrie aplicația software realizată de către student.
f)
Concluzii – va conține concluziile autorului legate de tema abordată și de rezultatele obținute, posibile noi direcții de abordare, moduri de îmbunătățire sau completare a aplicației practice (minim 1 pagină);
g)
Bibliografie – lista tuturor surselor bibliografice utilizate de absolvent pentru elaborarea lucrării;
h)
Anexe – dacă sunt necesare, pot conține, de ex. secvențe de cod din dezvoltarea aplicației practice, prezentarea detaliată a unor studii de caz, calcule, demonstrații, rezultate practice sau experimentale.
Originalitate: La elaborarea lucrării trebuie să se aibă în vedere și modul în care sursele bibliografice sunt prezentate în text. Preluarea unor idei, informații, rezultate, date din diferite surse se va face obligatoriu cu menționarea exactă a sursei citate, după numărul din lista bibliografică.
Pentru garantarea originalității lucrărilor de licență/disertație, candidații vor da o declarație pe proprie răspundere care să ateste originalitatea lucrării. Declarația respectivă se va îndosariat cu lucrarea.
Profesorul coordonator al lucrării de licență va verifica lucrarea de licență/disertație folosind software-ul antiplagiat al universității. Procentele de similitudine acceptate pentru lucrările de licență/disertație urmează să fie detaliate în Metodologia pentru organizarea și desfășurarea examenelor de finalizare a studiilor din cadrul Facultății de Informatică pentru anul universitar 2024-2025.
Norme de redactare: Lucrarea se va scrie în Microsoft Word, folosind fontul Times New Roman, 12 pct., la 1.5 rânduri, aliniere Justify, fără greșeli ortografice.
Lucrarea de licență trebuie să conțină 30 - 60 pagini, fără anexe.
Lucrarea de disertație trebuie să conțină 40 - 70 pagini, fără anexe.
6
3. Susținerea lucrării de licență/disertație
Prezentarea lucrării de licență/disertație în fața comisiei este un aspect important care completeaza procesul de elaborare a acesteia. Susținerea lucrării durează în jur de 15-20 minute și cuprinde principalele idei din conținutul lucrării, cu accent pe prezentarea aplicației practice și a elementelor de contribuție personală. După terminarea prezentării, membrii comisiei adresează întrebări pentru verificarea modului în care candidatul cunoaște problematica abordată în lucrare, pentru verificarea modului în care au fost obținute rezultatele prezentate, precum și pentru clarificarea anumitor aspecte legate de implementarea aplicației practice.
Prezentarea lucrării va fi realizată în PowerPoint și va conține aprox. 10 slide-uri. Se va evita utilizarea exagerată de text, a informațiilor cu un grad mai mic de relevanță pentru tema abordată, precum și citirea informației de pe slide în mod automat. Textul va fi însoțit de grafice, tabele, figuri, capturi de ecran (pentru exemplificarea aplicației). Ca repartizare a informației pe slide-uri, se pot utiliza: 1 slide cu titlul lucrării, nume autor și coordonator, 1 slide - cuprinsul lucrării, 1 slide cu obiective, probleme formulate, stadiul actual al tematicii abordate, 2 slide-uri vizând contribuţia autorului şi rezultatele obţinute, 4 slide-uri vizând implementarea aplicației, 1 slide – concluzii.
ANEXE
Anexa nr. 1. Fișa de evidență a lucrării
Anexa nr. 2. Referatul coordonatorului științific de apreciere a lucrării
Anexa nr. 3. Pagina de titlu
Anexa nr. 4. Cerere stabilire tema lucrare licență
Anexa nr. 5. Cerere stabilire tema lucrare disertație
DECAN, DIRECTOR DEPARTAMENT,
Conf.univ.dr. Daniela JOIȚA Conf.univ.dr. ing. Tudor Cătălin APOSTOLESCU
7
ANEXA NR. 1
UNIVERSITATEA TITU MAIORESCU
FACULTATEA DE INFORMATICĂ
DEPARTAMENTUL DE INFORMATICĂ
FIȘĂ DE EVIDENȚĂ A LUCRĂRII DE LICENȚĂ/DISERTAȚIE
TITLU:
ABSOLVENT:
PROFESOR COORDONATOR:
CALENDARUL ELABORĂRII LUCRĂRII DE LICENŢĂ/DISERTAȚIE
ACTIVITATE
TERMEN DE FINALIZARE
DATA FINALIZĂRII
SEMNATURĂ PROFESOR
Se va completa de către student/masterand împreună cu profesorul coordonator al lucrării.
Studentul/absolventul, respectiv masterandul, va trebui să aibă cel puțin trei întâlniri cu profesorul coordonator în vederea finalizării lucrării.
Studenții/absolvenții, respectiv masteranzii, care nu vor avea completată această fișă nu se vor putea înscrie la examenul de licență, respectiv disertație.
8
ANEXA NR. 2
UNIVERSITATEA TITU MAIORESCU
FACULTATEA DE INFORMATICĂ
DEPARTAMENTUL DE INFORMATICĂ
REFERAT
DE APRECIERE A LUCRĂRII DE LICENȚĂ/DISERTAȚIE
TITLU: _____________________________________________________________________
___________________________________________________________________________
ABSOLVENT:_________________________________________________
PROFESOR COORDONATOR:________________________________________________
Referitor la conținutul lucrării, fac următoarele aprecieri:
A.
Conţinutul ştiinţific al lucrării
1 2 3 4 5 6 7 8 9 10
B.
Documentarea din literatura de specialitate
1 2 3 4 5 6 7 8 9 10
C.
Contribuția proprie
1 2 3 4 5 6 7 8 9 10
D.
Calitatea exprimării scrise și a redactării lucrării
1 2 3 4 5 6 7 8 9 10
E.
Realizarea aplicației practice
1 2 3 4 5 6 7 8 9 10
Punctaj total = (A+B+C+D+E)/5
În concluzie, consider că lucrarea de licență/disertație întrunește/nu întrunește condițiile pentru a fi susținută în fața comisiei pentru examenul de licență/disertație din sesiunea __________________________ și o apreciez cu nota___________________.
CONDUCĂTOR ȘTIINȚIFIC,
______________________________
9
ANEXA NR.3
UNIVERSITATEA “TITU MAIORESCU” DIN BUCUREŞTI
FACULTATEA DE INFORMATICĂ
LUCRARE DE LICENŢĂ/DISERTAȚIE
aici se scrie titlul lucrarii
COORDONATOR ŞTIINŢIFIC:
(Grad didactic, nume, prenume)
ABSOLVENT:
(nume, prenume)
SESIUNEA IUNIE/IULIE
2025
10
UNIVERSITATEA TITU MAIORESCU ANEXA NR.4
FACULTATEA DE INFORMATICĂ
DOAMNĂ DECAN,
Subsemnatul(a)______________________________________________
student(ă) al(a) Facultăţii de Informatică, specializarea Informatică, forma de învăţământ_____________, promoţia _______________, vă rog să-mi aprobaţi susţinerea lucrării de licenţă cu tema___________________________________
________________________________________________________________________________________________________________________________________________________________________________________________
având îndrumător pe domnul/ doamna profesor__________________________
________________________________________________________________
în sesiunea __________________.
Data Semnătura
___________ ________________
De acord,
Cadru didactic îndrumător
______________________________
Doamnei Decan a Facultăţii de Informatică
11
UNIVERSITATEA TITU MAIORESCU ANEXA NR.5
FACULTATEA DE INFORMATICĂ
DOAMNĂ DECAN,
Subsemnatul(a)_____________________________________________,
masterand(ă) al(a) Facultăţii de Informatică, programul de studii de masterat
_____________________________________________ vă rog să-mi aprobaţi susţinerea lucrării de disertație cu tema ________________________________________________________________________________________________________________________________________________________________________________________
având îndrumător pe domnul/ doamna profesor__________________________
________________________________________________________________
în sesiunea______________________.
Data Semnătura
____________ ________________
De acord,
Cadru didactic îndrumător
_______________________________
Doamnei Decan a Facultăţii de Informatică